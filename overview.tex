\chapter{Overview e progettazione di sistema}
\label{chap:overview e progettazione di sistema}
In questo capitolo viene messo in luce lo scopo dell'elaborato realizzato con particolare attenzione alle scelte progettuali adottate e alle ricerche effettuate per implementare l'argomento trattato, onde presentare un quadro generale completo. Viene, inoltre, descritta l'architettura del software, sottolineando ed approfondendo le sue principali componenti.

\section{Scopo del progetto}
\label{sec:scopo del progetto}
Lo scopo principale del lavoro di tesi è quello di creare un sistema distribuito che permetta la visualizzazione real time, la storicizzazione e l'analisi delle transazioni  provenienti dalla blockchain di bitcoin. L'obiettivo, dunque, è quello di riuscire a creare un sistema che gestisca grandi quantità di dati in un ambiente distribuito, garantendo affidabilità e consistenza dei dati anche in caso di guasti.
\\Il sistema si rivolge ad un pubblico che vuole fare analisi delle transazioni processate dalla rete bitcoin. L'utente infatti, può controllare in real time le ultime transazioni elaborate, monitorare l'intera rete blockchain per risalire a tutta la catena di transazioni, oppure controllare gli hash (indirizzi) che hanno avuto maggior punteggio di PageRank.
\\Le ultime transazioni elaborate, hanno una serie di informazioni di dettaglio come il blocco di appartenenza, l'hash che ha generato quella transazione, il timestamp ed i destinatari dei bitcoin. Mentre per quanto riguarda il monitoraggiio dell'intera blockchain, l'utente può navigare con l'utilizzo del proprio mouse, in un grafo orientato rappresentante la storia di tutte le transazioni. Inoltre, il fruitore può controllare i nodi con il maggior punteggio di PageRank e localizzarlo all'interno del grafo.  

\section{Architettura  del progetto}
\label{sec:architettura del progetto}
Le principali scelte di progetto sono state prese coerentemente con lo stato dell'arte e si è tentato di non introdurre nuova complessità al panorama esistente, ricorrendo a tecnologie, protocolli e standard già esistenti ed affermati, senza definirne di nuovi. Quindi, l'architettura dovrà essere sufficientemente generale in modo da poter garantire nuovi sviluppi ed evoluzioni future e da non comportare l'esclusione a priori di determinate soluzioni e tecnologie. 
\\Il sistema, quindi, si divide logicamente in due moduli:
\begin{itemize}
	\item \textbf{Il Sistema distribuito (back-end)}: E' la parte non visibile all'utente. Si occupa del recupero dei dati dalla blockchain di bitcoin, della storicizzazione e della pubblicazione sui topic di kafka. Interamente scritto in Java, comprende Bitcoind, Spark, Hadoop, Neo4j, Zookeeper.
	\item \textbf{Webapp (front-end)}: E' la parte visibile all'utente finale. Si occupa della rappresentazione grafica delle transazioni. Scritto in principalmente in Javascript, utilizza la potenza di NodeJS per creare l'interfaccia grafica. Integra nel proprio ecosistema Express Handlebars, WebSocket, MaterialCSS e D3js.
\end{itemize}

\begin{figure}[H]
	\centering
	\includegraphics[width=\textwidth]{images/architetturaTesi.png}
	\caption{Architettura completa.}
	\label{fig:softwareArchitetture}
\end{figure}
 
Per la costruzione di questa infrastruttura, la prima grande sfida, è stata quella di trovare un framework o un tool che permettesse di creare e programmare su di un sistema distribuito, senza complicarci la vita. Facendo ricerche sul web, la tecnologia che più si accostava meglio al mio problema è stata Apache Spark [\ref{sec:spark}]. Questo strumento riesce a garantire a pieno i vincoli che ci siamo imposti, regalandoci la possibilità di creare un sistema distribuito su vari nodi impostando opportuni file di configurazione.
\\Risolto il problema infrastrutturale si è proceduto all'analisi dei singoli sottoproblemi. L'applicazione, per testare il carico di lavoro sul sistema, fa uso dei blocchi grezzi provenienti dal software nativo del progetto Bitcoin: Bitcoind [\ref{sec:bitcoind}]. Bitcoind è un demone che invia blocchi o transazioni (a seconda di come lo si imposta) su di una coda di tipo publisher-subscriber tramite protocollo ZeroMQ [\ref{sec:ZMQ}]. I dati, quindi, sono prelevati da Bitcoind grazie all'implementazione di un connettore creato ad hoc.
\\Ottenuti i blocchi dalla coda, è nata l'esigenza di conservare i dati ottenuti così da poterli processare ed analizzare. Fortunatamente, Spark offre una nativa collaborazione con il FileSystem distribuito Hadoop [\ref{sec:hadoop HDFS}], permettendomi di tenerli salvati su una memoria di massa distribuita.
\\Oltre ad Hadoop, i dati sono stati immagazzinati in Neo4j [\ref{sec:neo4j}]. Un database NoSQL che permette il salvataggio dei dati sottoforma di grafo, cosi da poter gestire facilmente i collegamenti tra le varie transazioni.
\\L'ultimo step, è stato quello di fare analisi delle transazioni, trovando i nodi con il maggior PageRank [\ref{sec:graphx (PageRank)}]. Anche in questo caso Spark è venuto in contro grazie al modulo GraphX, contenuto nel framework, il quale contiene algoritmi (come il PageRank) già sviluppati per l'analisi sui grafi.  
\\Una volta che il sistema distribuito è completo, non resta che mostrare i risultati ottenuti. Le scelte nel campo del front-end sono migliaia ma per semplicità ed una forte attitudine ai sistemi real-time si è preferito usare NodeJS [\ref{sec:nodejs}]. NodeJS ha dei moduli che permettono l'accesso a Kafka, il tramite tra la parte di back-end e front-end. Quindi, con NodeJS è stato creato un sito web consentendo agli utenti dal proprio browser, di visualizzare lo stato delle transazioni, i valori del PageRank e le transazioni che arrivano in real time.
\input{overview/backend}
\input{overview/bitcoind}
\input{overview/spark}
\input{overview/zookeeper}

\input{overview/webapp}
\input{overview/nodejs}